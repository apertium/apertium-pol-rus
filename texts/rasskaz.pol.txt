1	GDZIE JEST JAŚ?
2	Jaś i Marysia są w ogrodzie. Dzisiaj jest ładna pogoda. Jest bardzo ciepło. Ale wczoraj było bardzo zimno! Jaś i Marysia nie mogli się więc bawić na dworze. Jaś i Marysia bardzo lubią się bawić. Zawsze bawią się razem w ogrodzie przed dużym domem.
3	Jaś jest małym chłopcem. Ma sześć lat. Dziewczynka to jego siostra. Ma pięć lat. Jaś ma pieska. Ten piesek też jest teraz w ogrodzie. Piesek lubi się bawić z dwojgiem dzieci. Piesek się teraz bardzo cieszy.
4	Czy Marysia też ma psa? Nie, Marysia nie ma psa. Ona ma kota. Ale kot jest teraz w domu i śpi
5	Ich mama jest w domu z kotem, patrzy przez okno i widzi, jak Jaś i Marysia się bawią. Jaś biegnie za duże stare drzewo, chowa się przed Marysią. Czy wiesz dlaczego? Marysia siedzi i zakrywa dłońmi oczy. Nic nie widzi i liczy. Dlaczego to robi? I co robi Jaś koło drzewa?
6	To taka zabawa. Marysia skończyła liczyć i rozgląda się dookoła. Szuka Jasia: gdzie on się podział? Czy go widzisz?
7	Marysia nie wie, gdzie jest Jaś. Pyta się pieska: "Czy widziałeś Jasia?". Ale piesek oczywiście nie umie mówić. Więc Marysia nie otrzyma odpowiedzi na swoje pytanie. Ludzie nigdy nie otrzymują odpowiedzi, kiedy mówią do psów!
8	Marysia patrzy na swoją mamę w oknie, mama się śmieje. Marysia myśli sobie, że mama wie, gdzie poszedł Jaś. "Powiedz mi, gdzie on jest!" - mówi do mamy. "Nie, Marysiu, nie mogę ci powiedzieć!" - odpowiada mama. Chociaż pewnie wie, gdzie jest Jaś, nie chce powiedzieć.
9	Marysia wolno idzie przez ogród. Ciągle próbuje znaleźć Jasia. Zagląda pod stół i krzesła, ale Jasia tam nie ma. Zagląda wszędzie, ale nie może go znaleźć.
10	Wtedy słyszy hałas, który dochodzi zza wielkiego starego drzewa. Czy to może być Jaś? Znów ten hałas! Słucha uważnie. To nie ptak ani żadne inne zwierzę. Dobrze go teraz słyszy. To musi być Jaś!
11	Wtedy zauważa też małą rękę, i kiedy podchodzi bliżej, widzi również jego głowę! Śmieje się i mówi: "Znalazłam cię!". Oboje się cieszą i idą do domu. Czas coś zjeść i napić się wody!
